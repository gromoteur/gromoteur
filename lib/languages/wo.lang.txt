Download the original attachment
 
DIGLEY SILO  
Li móolkatu téere yi wax
 

Jàngale yi Silo joxe ci atum 2002 ci wéeru sulet, ñatti fànna la : Téere bi, Jaar-jaar bi ak Yoon wi. 

Téere bi leegi xam nanu ko ci « Jis-jisub biir ». Ci nanu koy waxtaanee ci mboolo, ci nanu koy faramfaccee ak di ci joxee leeral, ku ne man nga cay joxee sa xalaatu boppu.  

Jaar-jaar bi mu ngi ko tërale ci juróom ñetti xew-xew yu man a jur leeraayu xel ak ay copite yu am solo ci dundin. 

Yoon wi ay xalaat la ak ay tegtal yu jëm ci nekkinu nit, ak digantéem ak moroomam, ak nekkinam ci mboolo. 

Ci téere bu ndaw bi bataaxal bépp a ci ne te nu koy joottali kéep ku ko bëgg a doxal. Mu ngi wër a tim ci nekkinu mbind ci yooni emformatiks yi. 
 
 
 
 
 
 
 
 

Téere bi
Jis-jisu biir bi

 

I – XALAAT BI 

1 . Fii la ñuy wannee nu ñuy soppee ba mu am maanaa ak solo su matt ñàkk a am maanaam nekkin ci aduna.

2 . Ñu ngi ciy am banneex, mbëggeelu yaram, mbëggeelu lu wër aduna, mbëggelu nit ak xel.

3 . Ñu ngi ciy weddi ay xërëm, ay xalaatu tooñ bu dëkke suufeel doomu aadama ak tëkku gun ko mànna mbugale.

4 . Du nu ci xajjale ak wuutale li aju ci dundin fi ci suuf ak lu aju ci nekkinu fàww.

5 . Fii la nuy wax leepaayu biir bi képp kuy wéettak boroomam ci fànna bu toroxtalu di àgg.

 

II – PEXEY SAKKU XAM-XAM
 

1 .  Xam naa li ngay y ëgg ndax man naa dund sa nekkin, waay manuloo dund li may wax. Kon nag su ma lay wax liy béggal nit ak di ko yewi ci fanna wu ma jublu wul sama njarinu bopp, nga war maa jéema déglu ba xam.

2 . Bul yaakaar ne ci kay ngay wérante ak man ngay xam. Soo yaakaaree ne soo ma dee weddi ci ngay gaawa xamme, man nga koo def, waaye de du yoon woona moo jara jaar ci fànna wii.

3 . Soo ma laajee ban taxawaay nga war a am, danaa la wax ne ci wéetak sa boroom di xalaat bu xóot u àndak teey li ma lay leeral la ne.

4 . Soo ne maa danga am yeneeni jëf yu g ënna jàmp, danaa la tontu ne sa bëg-bëg su dee nelaw walla dee, duma def lenn lu la koy teree def.

5 . Bul lay ne ni may wannee mbir yi mo la neexul ndax doo wax loolu ci derub doomu garab goo b ëgg ña mam.

6 . Damay waxe ci nimu ma soobe waaye duma waxe ni mu soobe ni nga xam ne see bëg-bëg ma ngi soree yoo ak dëguk biir.

 

III – ÑAKKUM  MAANA GI

 

Bi ay fan jàllee ma gis lu doy waar lii : ñi yëggoon seen toroxte ci seen xol daal di yëg am ndam ; ñi jàppoon ne am nan ndam dci yoon wi di dund dundug wéreyaan. 

Bi ay fan jàllee, man mi jógewon ci lëndëm gu rey aksinaa cib leer ci ndimbalu ludul am njàng te muy weetak sama borom bi. 

Ci bis bu jëkk bi ma jàpp ne : 

1 . Su lépp dee mujj ci dee aduna bi amul solo. 

2 . Bépp lay bu déggal ay jëf, nay yu bon mbaa yu baax lool, daf nuy teggaat ci lu mel ne yoonu gént wu nuy jubbal ci lu dul lu neel. 

3 . Ci mbiri Yàlla, amul lu wóor a wóor. 

4 . Ngëm danay wuute ne ni dégg ak gént di wuutee. 

5 . Léep lu nit war a def manees nagoo diingat te du am lenn luy déggaral lay ya. 

6 . Kiy jël doggalu def dara ëpplewul daara ki ko jëlul. 

7 . Ma jëf ngir sama njariñu bopp taxul ma nekk ku bonn walla jàambaar. 

8 . Samay njariñ nekkaluñ walla yaxuñ daara. 

9 . Samay dégg gënuñ te yéesuñ tim yoy keneen. 

10 . Bañ  naa lool coxorte, waaye gënul te yéesul ak mbaax. 

11 . Muy man, muy keneen, linuy wax tay man naa bañ a nekk suba. 

12 . Dee gënul dund walla ñàkk a judud, waaye yéesul atim. 

13 . Ci ludul am njàngale sama boroom bi may def xam naa ci ne aduna amul solo su léep dee mujj ci dee. 

 

IV - ÑAKK A MOOM SA BOP BI 

Ca ñaareelu bés ba : 

   1. Lép lu may def, lu may yëg ak lu may xalaat ajjuwunu ci man.

 

   2. Kuy dekke soppeeku laa te coppite googu fi ma nekk moo koy def ci man. Su ma beggee soppi lima wér walla sama bop, lima wér moo may soppi. Naay jem ci taax yi walla ci àll bi, naay wut a jéggëlu nit ni walla may wut a xeexaat ngir màndargaal sama dund, lumu ci man a nekk, lima wér moo may jefloo dogal giy war al sama taxawaay. Lóolóo tax samay bëgg-bëgg ak li ma wér nooy ànd def ba duma soppeeku.

 

   3. Moo tax ma ni liy dogal walla kiy dogal amunu solo. Moo tax ma ni li am solo mooy naa dund ndax ci taxawaay boobu laa nekk. Lii may wax lépp jàppnaa ne dara war aluko man naa dogal walla xel-naar walla ma toog bana def dara. Li am ba am mooy ne li moo gen li walla moo ko yees nekkul luy sax ba faww.

 

   4. Ku ne ku lekkul dee, danaa ko tontu ne loolu degg la te yokk ci ne xiif ak begg gi nit di yëg lëkkëlóo wànte duma ci yokk ne nafe bi muy def ngir lekk mooy wéerukaayu dundam. Duma neeti loolu baaxul ; lima man a wax mooy ne jef lu kenn walla ñépp  war a defla ngir dund waaye dés bu dee ñewee nga xam ne tekkiwul dara.

 

   5. Maa ngi wax atim ne maa ngi ànd ci xeex bi ki ñàkk, ki ñuy njariñoo dooleem ak ki ñuy bundxataal di xeex. Jàpp naa ne ànd yooyu ma ànd ak ñooñnu def na ci man yëg yu ma yëg ak mat gu ma mat waaye jàpp naa ne deggëluma dara.

 
V – AK FOOG GUNU AM CI TEKKIG ADUNA
 

Ca ñatteelu bés ba : 

   1. Leeg-leeg ma gis ay jef laata ñuy am.

 

   2. Leeg-leeg ma njort xalaat bu sori.

 
 

   3. Leeg-leeg ma man a xamle ay bérëb yu ma masul dem.

 

   4. Leeg-leeg ma man a wax lu leer ci xew-xew bu am te fekkewuma ko.

 

   5. Leeg-leeg ma yeg banneex bu bu rëy.

 

   6. Leeg-leeg ma am ci ay mbir ay leeraay yu am solo.

 

   7. Leeg-leeg ma yëg ak bennoo gu ma am ak lum man ti doon ba mu teggale maak sama sago.

 

   8. Leeg-leeg ma jakkaarloog loo xamne dafa mel ni dama koo gisoon cig gént.

 

   9. Leeg-leeg ma raññee ay mbir yu may soog a gis ñu mel ne dama léen a masoona gis.

 

Li lépp daf ma xalaatloo. Leernama ne sudul woon ak mbir yooyu ma dund deesu ma génn ci dund gu tekkiwul dara cib jis. 

 

VI - NELAW AK YEWWU 

Ca ñeenteelu bés ba 

   1. Manumaa jàpp ne li ma gis ci dént dëg la, walla su ma faree bët walla su may xoole te xel dem fu sori.

 

   2. Man naa jàpp ne lu am la li ma gis  bi ma nelawul te andak sama xel. Duma ko xool ci li sama yëgukaay jàpp waaye ma ngi aju ci li sama xel jëli ndax samay yëgukaay yu biir ak yu biti ak sama xel li ñuy jàpp woorul. Lu xel di jàpp su nit ki nelawwul lu muy xam la, su nelawee lu muy gëm la. Li nga gis bu baax day mel ne loo masa gis.

 

Dafa am benn nekkin buy tax a yewwu. Loolu moo ma may ma xalaat bu baax li may wax ba fii te mu ubbil ma sama xel ba mu xam bu wóor lépp lu am.

 

VII – TAXAWAAYU DOOLE JI
Ca juroomeelu bés ba
 

   1. Bi ma yewwoo dégg ni may raññee daldi gën a wéer te di yokk di gën a wéer.

 

   2. Bi ma  yewwoo dégg te kàttan gi may yéege doyul, ci sama bop laa daan jële doole ji. Doole jooju ma ngi ci sama yaram. Cawarte googu ma ngi nekk ci sama ceri yaram yéppp. Cawarte googu ma ngi daw ci sama yaram dowin bu gën a gaaw te gën a andag doole dawinu deret ci yaram.

 

   3. Cawarte googu maa ngi koy yëg ci yenn bérëb ci sama yaram su dooree, waaye su tax awee day daw foofu yépp.

 

   4. Ci jamonooy feebar cawarte googu du doy te day  dajaloo ci bérëb yi feebar bi gallaÆkoor. Waaye su ma fexee ba mu dox ni mu war a doxee feebar yu bari danañu waññeeku.

 

Am na ay xeet yu xamoon loolu ba daan ko jëfandikoo bay man a delloosi cawarte aki pexe yu doy waar ci jamonooy tey.

Am na ay xeet yu xamoon looly ba daan ko jëfandikoo bay jottali cawarte googu ñeneen. Mu daal di am ay leeraay yu am solo ci xel yu dem ba ciy kéemaa yu doy waar  yu nu  teg bët.

 

VIII - DOXAL DOOLE JI
Ca juroombenneelu bés ba
 

   1. Am na  nu ñu man a doxal ak a dajale Doole jooju di dox ci yaram.

 

   2. Am na ay bérëb  yu nu  ko man a doxale. Ci yooyu bérëb la yi nuy tude yëngu-yëngu yi ak yëg-yëg yi aki xalaat daal di juddu.

 

   3. Ci ni cawarte gi di nekke ci kaw yaram wi walla muy gën a féete biir la nelaw bu xóot walla yandoor walla yewwu di ame. Ci nettëlu nit yu sell yi ci diine yépp am na ay mandarga yuy wane bu baax cawarte googu di feeñ leeg-leeg feeñ gu gën a féete biti.

 

   4. Am na bérëb bu nu man a doxal nekkinu yewwu bu wóor bi te amees na pexe  yu nu  man a yóbboo Doole ji ba foofu.

 

   5. Buñu indee cawarte gi ba ci bérëb boobu, yeneen bérëb yéppp danuy jóg tax aw di yëngu benn benn.

 

Bi ma xamee loolu ba yóbbu Doole ji ci bérëb bu gën kawe boobu, ci sama yaram wépp laay yëg ak cawarte bu taxaw temm ci sama xel te sama leeraayu xel di gën a yokk. Waaye ma daal di jis ne man naa wàcc ci biir xel bu ma man atul a doxal cawarte gi. Ma daal di jis te raññee bu baax lu ñu daan nettali ci taxawaayu ajana ak safara.

 

 

IX – NI CAWARTE GI DI FÉEÑE
Ca juroom-ñaareelu bés ba
 

   1. Cawarte googu nekk na lu man a bañ a jote  dara ak ni yaram wi di wéy di nekk benn.

 

   2. Cawarte googu bennoo nekkoon na lu am taxawaayu ñaar, maanaam taxawaayu yëg-yëgu biir yiy tax nit am yëg-yëgu ci yaramam ci biir yaatuwaay taxawaay bi. Xam-xam yi màcc ci wàllu xel yi daawunu xamle lu dog ci nekkin bérëb boobu ak ci taxawaayu yëg-yëgu biir yaram yooyu.

 

   3. Cawarte bi nu taxawal taxawaayu ñaar (maanaam ni ñu ko xalaate ci bitim yaram wi walla ni ñu ko taqaleek nekkin bi ko wéeral) day seey ci ni ñu ko nataale walla mu taxaw taxawaay bu wóor te wér bu aju ci wérug bennoo bu nit ki am.

 

   4. Seetlu naa ne féesuk biti gi cawarte giy fees di taxawal yaram wi daan na am li ko dalee ci tolluwaay yu xel yi gën a suufe. Ci kaw loolu ñàkk a bennoo bu am liy dund dana war al ndog googu te muy ànd ak tontu gu muy amal ndax gallaækoor googu. Loolu moo tax ci jamonooy téq-téqu yenn jumtukaay yuy jottalee yi nga xam ne seen leeraayu xalaat dañoo suufe te seen bennoo ñàkk a dëgër tontu yi duñu aju ci coobare ; duñu jàpp ne dañoo am ci sago waaye dañ léen di fetale feneen. Loolu moo tax ñuy jàpp ne li ñuy wax ay jinne walla yu ni demee yu ay xeet di am nekkunu ludul taxawaayu ñaareel yi nit ñi di am (ak di nekkal seen xel ci lëndëm ci jamono yooyu ñu taqalikook seen sago nda liñ man atul a doxal Doole ji moo tax ñuy yëg ne ay mbir yu doy waar ñoo léen di jëfloo leeg-leeg ay jëf yu kéemaane. Réerewunu mbir ne ñu bari ñu loolu dal yëg nañu yu bari yu ni mel. Kon boog doxal Doole bi lu am solo la. Loolu soppi na lu bari ci ni ma gise dund gi ak dund gi nekk ci ginnaaw dee. Xalaat yooyu ak dund yooyu ma dund tax nañu ma ñàkk a gëm dee te la ko dale ca booba laa ko  ñàkk a gëm, te itam, ñàkk naa gëm ñàkk solo gu dund gi man a am.

 
X – TEKKI GU WÓOR
Ca juroom-ñatteelu bés ba
 

   1. Maanaa mii nekk cig ràññee feeñu na ma ci lu wóor.

 

   2. Mu daal di may leer ne lënt-lëntu biir yi danu léen a war a dàkkal.

 

   3. Njariñ  li ci sukkandiku ci Doole ji ba àgg ci bennoo ak luy wéey dugg ma ànd ak mbegte lu rëy.

 

 

XI –LEER GI XËT CIG LËNDËM 

Ca Juroom- ñeentelu bés ba : 

   1. « Leer »  gaa nga jollee ca « digg » Doole ja

 

   2. Ci sori digg boobu moo waral seeyub cawarte bi, te doxug digg boobu  moo yor dajjaloob cawarte gi ak doxam.

 

Loolu moo tax su ma gisee ci ay xeet mu daan am bu yàgg ñu daan jébbalu ci Yàlla. Weer wi du ma jaaxal te it mu ngi daan am ñu daan yéemu ci weer wi ndax limay dundal suuf si ak càkk bi. Mu am itam weneen weer woowu moo firndel nekkug beneen àddina bu mag bu dul bii ñu nekk.

Mu am ñu ci gën a sori ci xalaat yooyu ba ne jot nañu ci digg boobu ay keemaan yu bari yu wàcc mbubowoo ay làmmiñu safara,  itam ñooñu leer gi dugg, walla mbubowoo ay gànj yuy taxaw ci kanamu nit ki gëm te ragal.

 

XII – YI MA FINNALIKU 

Ca fukkeelu bés ba : 

Yi ma gis bari wunu waaye am nanu solo.

Ma tënk léen ci nii : 

   1. Doole ji ma ngi dawal doppam cci biir yaram wi waaye manees nagoo xalaatal yoon wunu koy jaarale ci nu muy soppee xalaat bi mu koy doxale ta nit man a séen mandarga yu bari yuy wane ne xelu nit man ana yeweeku ba moom boppam.

 

   2. Ci biir yaramam na ay bérëb  yu nu  man a doxal yooyu jëf-jëf.

 

   3. Am na ay wuutale diggante nekkinu yewwu bu wóor boobu ak yeneeni nekkin u xalaat bu leer bi.

 

   4. Doole ji manees na koo yóbbu ci bérëb bu yewwu gu leer bi (Doole ji nekk maanaam cawarteg xel biy àndak yenn nattaal yi ak bérëbub nattaal ci yaatuwaay googu nattaal yi nekk).

Xalaat googu ma jeexale ñooma yàgg ya daan def amoon na ca luy jur ak dégg guy réer ciy aada aki jëfi biti ndax li ñu manul a doxal bu baax ligeeyu biir nga xam ne, sunu ko doxalee doxal bu sell, nit ki dana joxalante ak bëreb u leer ga. Ma mujj ludul luma feeñoo ci biir, muy feeñ u goo xam ne képp kuy wut leer gi ci biir xolam man na caa egg. 

 

XIII – SART YI 

Liy feeñoo ci biir su la dikkalee na dënn buy dal tax awaay bi ngay am ci àddina day soppeeku lool. Soo tope benn-benn ak soo xalaate bu baax li ñu wax agum ak li ñu wax agul da nga man a soppi li tekkiwul woon dara ba mu tekki dara. Dogal bi ngay amal ci sa doxinu àddina dafa am solo. Sa dund, bi mu wékkoo ci ay yoon doxam day ajjooti ci ay tanneef yooy amal. Waxuma ak moomeel u sa bopp, waaye jëf ja la cay jëme maanaam ak yëngëtu, ak doxin. Su may wax ak moomeelu sa bopp, waxuma lu tax aw benn bérëb maanaam dama bëgg a wax moom sa bopp gu nit ki jëm ndank-ndank ni kuy agsi cib dëkk di génne ci yoon wi mu jaar ba agsi. Kon bóog « li ñu war a def » ajuwul ci ay tereek i tegtal yu sori, yu jafe xam yu nu doggal, waaye mu ngi aju ci ay yoon maanaam ay doggali àddina yuy leeral te di jëmale kanam. 

Yii ñooy sart yiy dimbali képp kuy sakku jubook sa bopp ñu: 

   1. Ñakk ànd ci ni mbir yi di doxe, mooy bañ a ànd ak sa bopp.

 

   2. Soo tax awee ne da nga eeg ci nangam yaa ngay indi lu safaanook la nga bëgg.

 

   3. Bul jakkaarlook lu bari doole. Dellul ginnaaw ba doole ja waññeeku su ko defe nga soog di jëm ci kanam ak doxin bu dëgër.

 

   4. Ay mbir sunu ànde nekk benn di dox, seen doxin day baax.

 

   5. Soo demee ba yemale guddi ak bëcëg, tangoor ak sedd, jàppal ne weesu nga ay lënt-lënt.

 

   6. Sooy wut banneex yaa nga jéng sa bopp ci coono. Waaye feek yaa ngi bañ a lor sa wér-gi-yaram, banneex bu dara feggaagul moo lay dikkal ci saa su ware.

 

   7. Soo wutee dara yaa nga jéng sa bopp. Lépp looy def soo koy def te wutoo ci leneen lu dul jëm ji, yaa ngay yewi sa bopp.

 

   8. Say lënt-lënt yaa ngi léen di toxal bi nga demee ba xam bu baax lu léen sos waaye mukk bi nga léen bëggee dàqal.

 

   9. Sooy lor ñeneen yaa ngay jéng sa bopp. Waaye soo lorul kenn, man ngaa def li nga bëgg ak na mu la neexe.

 

  10. Sooy jàppe nit ñi  ni nga bëgg ñu jàppela yaa ngay yewi sa bopp.

 

  11. Bul amal solo wet gi la doxinu àddina ba féetel : li am solo mooy nga xam ne tannuloo fi nga féete.

 

  12. Jëf yu safaanoo walla yiy amal bennoog, ña ngi daje ci yow. Sooy baamtu jëf i bennoob biir bi dara dootul a teyee.

 

Da ngay nekk mbindeef bu am doole bu dara manul a tere dox yoonam. Jéem al a raññee jafe-jafe ci numu man a tax awe ak lu safaanoo. Lu jëkk li defa lay xiirtal ci jëf, lu mujj li dafa lay xiirtal ci jëf, lu mujj li dafa lay tëmbal ci géew boo dul man a génni.

Soo amee doole ju bari walla nga yëg banneex walla ak mbaax yu rëy walla nga yëg moom-sa-bopp gu àndul ak benn xalaat bu safaanoo, na nga sant ci saa si cantug biir. Su safaanoo bi amee, ñaanal ab ñaan bu àndag ngëm, loolu mooy delloosi raññee ga nga dajale woon te soppi ko te yokk ko ci wàllu njariñ.

 

XIV – WOMMATUWAAY YOONU BIIR BI 

Soo xamee li ñu leeral ba fii, man ngaa jeem a dund nekkinu Doole ji ci jëf ju ndaw. Te teewaayu xel bu mat walla bu dese mat (mu mel ne dañ cee jubli ak jëf ju laaj xarala) wuute naag tax awaay ak ubbeekug yëg-yëgi yaram yi mengook yu ay taalif di amal ci nit. Moo tax kallaama gi nuy jaarale dégg yooyu di yombal tax awaay boobu di gën a yombal dundug xoolinu biir bi wuteek xalaatu kese bu jëm ci « xoolinu biir bi ». 

Ba mu ko defe, toppal ndank-ndank li ma lay xamal ndax mooy naataangeb biir bi ngay gis di ko dund soo jëfeek Doole ji, ak yoon yi nga man a ubbil sa xel. 

«Ci dox bi ngay dox di jëm ci yoonu biir bi, man ngaa ànd akug lëndëm mbaa akug leer. Na nga may xel ñaari yoon yiy tax aw ci sa kanam.  

«Soo bàyyee sa niteef muy jaare ci ay gox yu lëndëm, sa yaram daal di am ndam ci xare boobu te moom mooy raw. Su boobaa ay yëg-yëg i yaram akiy janeer i rab, ay doole ak fatteliku lu weesu dikkal la. Ci kaw loolu dangay gën di wàccaat. Ca nekkin boobu la ñuy nemmeeku Noonoo, Fàyyuwànte, Keemaan, Fiiraange, Bëgg a sax ci àddina. Soo gënee wàccaat, ay xalaat yu bon yu mel ne Toroxte, Reccu ak bépp yaakaar ak nemmeeku yu ñawagul yi masa indil nit ñi ñàkk ak tiis daal di la ganesi. 

«Soo sannee sa niteef ci yoon bi àndak leer bi, di nga jaækonteek luy bañ di déggërlu akug coono ci bépp jéego boo def. Coono boobu ngay yëg ci yéeg bi amna yu ko waral. Sa dund, say xalaat, say jëfi ndëmb dinañu diis ba moyal yéeg boobu.  

«Loo gën di yeeg, ngay gis ay gox yu am melokaan yu rafet te ñor ak di dégg yoo mësul a dégg. Bul daw li la sellal te mel ne safara suy yobbu fit ndax melokaanam. Daqal tiit ak ñàkk yaakaar ci mbir. leeraay bu sell bee a ngi leeral njobaxtalu tund yu kawe yi, ndox yu am juniy melokaan yaa ngi walangaan àndak tëg mu neex lool di jëm ci àll yu naat bay melax. Daqal cofeelu lakki ci ay gox yu suufe te lëndëm. Bàyyil a taq ci ay fattaliku. Deel d ëkkee dund ak moomeelu bopp, di moytoo jàppe d ëgg li ko nirool ci biir te d ëggu ci yéeg bi ngay yéeg. 

«Leeraay bu sell bee ngi leeral njobaxtalu tund yu kawe yi, ndox yu am melokaan yaa ngi walangaan àndak tëgg mu neex lool di jëm ci àll yu naat bay melax. 

«Bul daw dooley leeraay bi lay soreel diggu fi mu nekk te di ko gën a def ak doole. Def ko ne ndox mooy naan walla ngelaw looy nokki ndax mooy liy dundal. 

«Soo aggee ca njobaxtalu tund wu gën waa kawe di nga gis dëkk bu laqu ba, nga war a xam fu buntam féete. Waaye bala nga koo xam sa dund day soppeeku. Ay nataal yu bariy melokaan a ngi fees taax  yu kawe yi ko wër te ñu di leen a yëg ci biir yaram. Ci biir dëkk boobu la ñiy deñc li ñu def ak li ñu war a def... Waaye  sa bëtu biir bi du man a gis liy feeñ ndax  lépp lu bët man a bëtt day lëndëm ci yow. Waaw !  taax yooyu manoo leen a bëtt. 

«Nga war a jël Dooley dëkk bu laqu boobu. Dellusil ci àddina bii ak sa jë ak say loxo gu àndak leer gu am solo.

 

XV- SEETLUG JÀMM JI AK JAARUG DOOLE JI 

   1. T ëddal bàyyi sa yaram te dallal sa xel. Xalaatal lenn lu mel ne ab «bul » bu leer naññ te b ët man a gis la ca biir, wàcc j ëm ci yaw ba mujj dug ci sa biir xol. Dangay mujj yëg ne dóotu mel ne ab nataal waaye day soppaliku looy yëg ci sa dënn.

 

   2. Teeylul ni ngay yëge bul boolu su jógee ci sa xol di génn ndank-ndank ci sa yaram, sa nokki gi  di gën a am doole. Su yë-yëg bi eggee ci sa yaram wépp, booba ngay bàyyi lépp looy def teg dund ag jàmm i biir. Man nga nekk ci biir « bul » boobu diir boo bëgg. Su loolu weesoo nga delloo gannaaw màggaay boobu (yaa ngi dellu ci xol bi naka ca njëlbéen ba) ngir génn ci « bul » boobu te jeexal lifin boobu, nga àndak dal al banneex bu mat.

 

   3. Wànte, soo bëggee dund ñëwub Doole ji, bul dello gannaaw màaggaay boobu, da nga koy yakk, bàyyi sa yëg-yëgi yaram ak sa yaram bépp ñu topp ko. Bul def xel ci sa nokki gi.... Bàyyi ko mu demal boppam te ngay wéyal màggaay boobu ba sa  biti b yaram.

 

   4. Ma war laa fàttali lii : ci waxtu yooyu, war ngaa teeylu bépp yëg-yëgu « bul » boobu di màgg. Su loolu amul, dakkalal li ngay def te jéem a dooraat. Lum ci man a deme, soo amalul ñewub Doole ji da nga man a am yë-yëgu dal du am njariñ.

 

   5. Waaye su fekkee ne dem nga ba  fu sori, da nga dund jàllug Doole jooju. Ci say loxo ag ci sa yeneen bérëbu yaram la la ay yëg-yëg yu wuuteek ya nga daan am di ñewal. Da ngay daal di gis lu mel ne ay wërngal yuy yokk te, ci diir bu gàtt ay nattaal ak ay yëng-yëngu yaram yu am doole ñ ëwal la. Su booba bàyyil bo yoon...

 

   6. So jotee Doole ji, da nga gis leer walla am tëg mu doy waar, mik ngi aju ci sa gis-gis bi nga yàagg a am ci mbir yi. Lu mu man ti doon, li am solo mooy dund màggaayu xel boobu nga xam ne li koy firndeel mooy ag xalaat bu gën a man a tekki ak xam liy ñëw.

 

   7. Su la soobee man nga dakkal tax awaayu bu yombut a gis boobu (su fekkee ne seeyalul boppam). Dangay xalaat walla nga yëg ne «bul» bee ngi gën a tuuti di génn ci yow ni mu ñëwe woon ca nj ëlbeen.

 

   8. Jarnaa xam ne nekkin yu jaxasoo yu xel di dund ya bari li ko waral mooy ay defin yu mengoo ak yii ñu wane. Topp nanu ca ay jëf yu nu jëfaat yu doy waar. Walla leeg-leeg ay jëf yuy dem ba di la sonnal di dooleel, maanaam ay jëf yuy wékku ci wékku ci yëng-yëngu buy wéy ak defin buy àndak tax awaayu yaram buy jalgati nokkin te di safaanook yëg-yëgu biir yaram. Ci wàll woowu war nga xammee bu baax lu mel ne nekkin xel boobu jege nelaw, jokkolante bu nit man a dem ba am ak mbindeef yu weesu àddina bii ak li «dorog» man a def moom mim jaar ci yeneen yooyu wuute ngir amal nekkin gu ni mel. Wóor na ne yii u wax yéppp li leen di mandargaal mooy ñakk  man a jubanti seen doxin gu nuy am ak ñakk xam liy am. Moytul yu mel noonu te jàpp leen ne ay daanu kese yoo xam ne ñu ñàkk xam-xam, ñu jeem a seet ay mbir ag atim ay nit ñu sell jaar nanu ci ni ko taarix xamlee.

 

   9. Su toppee tegtal yii, man naa am atim nga bañ a am ndam. Waaye loolu warula nekk lu laay jaaxal, waaye dafa war a nekk luy mandargaal sa ñàkk a bàyyeekug biir. Loolu day wane jaxasoog biir bu am solo bi ngay dund, ay worloog doxinu nataal yi maanaam ak tas gu nekk ci sa dundinu yèg-yèg...Te loolu day feeñ ci sa dundinu bès bu nekk.

 

XVI – JOTTALINU DOOLE JI 

   1. Soo defe seetlu ci ni ngay jallalee Doole ji, ci kaw dimbalikook mbir yi ni mel, wànte ci kaw it ñakk xam dara, di nga nemmeeku niy xeet yu bari daanoo ci ay  tuur ak iy xeetu jaamu yi nga xam ni, ca ginnaaw ga, da ñu gën di yokku. Ci jaarale ko ci seetlu yi  ñu wax, nit ñu bari a ngi yaakaar ni seen i yaram yi dañoo soppeeku «ñaar». Seetlu Doole bi  mu ngi léen doon may xelu man a xëcc cawarte googu genne ko seen i biir.

 

   2. Doole ji ñu ngi ko «xëccoon» jëme ci ñeneen, ak ci ay jumtuwaay yu nu gën a raññe te ñu attan ko te man koo deñc. Yaakaarnaa ne du jafe nga nànd liggëy biy yenn sakkuteef ñaan yi di def ci bépp diine, naka noonu tekkinug bèreb yu sell yi ak nit ñi sell ñi nuy faral di wooye ñi ñu sol «Doole» ji. Ba ñu doon jaamu xërëm yi ak i ngëm ci biir i bérëbu jaamukaay yooyu, te ñu léen doon wërëleek i xew ak i tuur, defa di dañu doon «delloo» aji gëm yi cawarte bu ñu doon dajale ci seen i ñaan yi ñu def ay yoon yu bari. Te nunuy faral di tekkee mbiriy  biti  yooyu mu ngi mel ni gallaækoor xam bu ñu waroon a xam jëfug nit gi wekku ci ciaada, peey, dëmb ak mbaax maam  ya; te boobu seetlu bi lalu ci biir mu ngi nekk sukkandekukaay bi jiitu ngir ñu man a xam lépp.

 

   3. Dinañu delluwaat ca kanam ci lu jëm ci «xëcc», «soloo» ak «delloo»  Doole ji. Wànte man naa la wax xaat ne benn jëf jooju mooy wéy di liggëy, tey ji, ci biir xeet yi bàyyi seen i wattu, fi nga xam ne njiit yi ak borom barke yi ñu léen di jis ñu ngi léen a jàppe ay nit ñu bokkul ak ñeneen ñi, ba mu mel jaral léen a bëgg a léen i «laal» walla këf seen i sagaru yere walla seen i alal yu ñu moomal seen bopp.

 

   4. Ngir bépp yaakaar ci lu feete «kaw»  mu ngi jogee ci bët te mu ngi jëm ca fu gën a kawe rëddu fi bët yem. Te «kawenanu» nit ñi nga xam ne ñoo «yore» mbaax, tabe a ak doole. Te ca biir «kaw» ga la ñuy fekk gënalante yi, nguur yi, raaya yi ak Reew. Naka ñun nak, ñi gën a suufe ci doomu Aadama yi, war nanu «yeeg» ci yeegukaay xeet yi tey jege nguur gi ak nu mu man a deme. Aka mu nuy metti bu ñu yege ni ñu ngi nuy jariñowaat tey,  ci ay fann yu mengóok sunu yaakaar bi ci biir, sunu bopp ca «kaw» ak ay suñuy tànk yu tafu ci suuf. Aka mu nuy metti bu ñu gëme yii mbir (te ñu ngi léen a gëm ndax am nanu lu ñu «doon» ci lu ñu léen di fooge ca biir). Aka mu nuy metti ! bu sunu xoolinu  biti  nkkul lu dul ab xëcc bu ñu xamul buy x ëcc sunu xooliinu biir.

 

 

XVII – ÑAKK AK NOOTUG DOOLE JI 

   1. Ay sotteekuy cawarte yu gën a rey ay j ëf yu àndut ak xel ñoo koy war al yu mel ni : xalaat bu tasaaroo, dëj-kump bu àndut ak sago, wax ju bari bu àndut ak teey, jotee bu ëpp ak yeg gu ëpp (xool, déglu, mos, ak yu mel noonu,...ànd ak ëppal te ñakk jëmukaay). Wànte war nga itam nangu ni ñu bari a ngi defe naga noonu ci kaw teggeeku ay taasiyoæ yu nga xam ni, bu demeewoon neneen di na ñu metti ci ñoom. Ci kaw sukandiku ci loolu te xam jëf ji xeppeeku di jëf, di nga ma nangul ni jaaduwul di léen deñc te lu gën a jaadu mooy ñu toppaleléen.

 

   2. Bu dee ci mbirum dekkoo, war nga jàngat lii ci nu mu gën a jubee, mbir mu mel noonu kenn waru ko deñc, ndax bu boobaa man na jur ay meteti xol ak ñakk juboo ci biir. Dëkkoo mu ngi awee te jeexee ci jaxasoo bi ci boppam, te waru di wéy di metital xalaat bi walla di wut beneen mbir bu ñu man a tëyee ak xër.

 

   3. Ni ñuy aaree kanam ci yenn « yarum »  mbooloo walla diine yu ñuy def ci maa tey te ñu jotewul dara ak doxalinu àddina bi, wayee ci safaan ba.

 

   4. Doole ji (cawarteem foog biy ñuy amee ci ni ñuy yegee biir yaram bi) daal di yokku ñaari yoon ci bu ñuy jublu ci njeextal ci biir i mbooloo yuy dund cib nootel te ba ñu fa tolloo ñiy «ànd ak rab», «dëmm» yi, j ërëm kat yi ak ñepp ñi neeg ñi ak neeg bi mu man ti doon ñuy banneexoo meteti ak yakkute dund ak taar. Ci yenn mbooloo ak xeet yi, ñi neeg ñaa ngi féete wàll yéppp, ci biir ñiy attee ak ci biir ñi nuy attee. Ci yeneen walla ci yi, ñu noot lépp lu doonoon xereñ ak sukkëli ndax loolu defa woroowoon ak li dégguwoon, nekk ci njeextal te ñu nëbboon ko.

 

   5. Noot kanam mu ngi wéy di am ci yenn xeet yi njëk yi, wànte itam ci yeneen yu ñuy jàppe ni ñu ngi bokk ci ñi «gën a yewwu». Lu wer te wóor mooy ci ñi walla ci ñee, am mandarga yakkute la bu raññeeku, su de sax, ci ñaari wàll yéppp, cosaanu nekkin bi ni mel defa wute.

 

   6. Soo ma laaje yeneen i firi, dinaa la wax ni, ci dégg-dégg, kanam lu sell la te mooy digg gi nga xam ni ci moom lay bépp dund ak bépp sanc di soqeekoo; naga noonu la jiitoo bépp yakkute su de sottiliñu nanu koy jafandikoo bqa mu sotti.

 

   7. Bul gëm muk ay fen ñii di gën a yok daæar  ci àddina bi te ñu weeru ci kanam na  mbir mu ñu sib. Safaan wa la, ci biiram am na ab taar te neen taxul ñu lëkkëlooko ak xalaati mbëggeel yu ñu gën a raññee.

 

   8. Bàyyi ci xel te jàppeeko ni keemaan gu rey gu ñu war a teyee ak teeylu bu rey bu ñu warul lalee sunu benn ñakk juboo walla luy war al ñakkum cawarte guy dundeel gi.

 
XVIII - NI DOOLE JI DI JËFEE AK NI MUY ADDOO
 

Ci li weesu faramfacceel naa la : «Boo fekkee doole ju rey, mbegte bu rey ak mbaax bu rey ci sa xol, walla bo yegee ni moom nga sa bopp ci lu amul benn gallankoor, bu boobaa santal bu baax ci sa biir xol.» 

   1. «Sànt» mu ngi tekki dajale nekkin xol yu baax yi te ñu boole léen ak benn xalaat, ak benn foog. Lëkkëloo boobu ak nekkin bu baax boobu dinañu tax, ci ay saa yu jappandiwul, nga feeñal, ci  fatteleku lëkkëloo bi ko doon gungee bu njëk. Dolli ci, ndagam jaaraat ci lu bari man na yékkati «yenu» xel, yen boobu man na gennee ay nekkin yu bon yu yenn dundiin yi man a jur.

 

   2. Naga noonu, li ngay laaj dina dellu si sa yow jóge sa biir te ànd ak ay banefiis, wànte nag na fekk nga njëk dajele ci sa biir ay nekkin yu baax yu bari. Jarul ma lay waxaat ni doxalin boobu ñuy doxal (ci jaxasoo) ngir «song» ay mbir walla ay nit, walla ay nekkinu biir yu ñu tëggee biti, tey yaakaar ni julli yi ak ñaan yi di na ñu léen a nangu.

 

 

XIX - NEKKINU BIIR YI 

Leegi nag war ngaa am tegtal bu doy ci ni ngay dundee yëg-yëg yi ngay yëg ci sa biiru dund , rawatina nag, ci biir na ngay liggéyee ngir suqqali sa bopp. Manuma léeni tegtal ludul ci lu melni ay takkandeer (bu boobaa, ay janeer lay doon). Takkandeer yi, ci sama xalaat, seeni njariñ mooy dajale «ci xooliin» ay nekkin yu jaxasóo. Ci beneen fanna, péete mu gena tënk nekkin yooya ba nu mel ni ay xaaji saa yu bari yu bokka ci benn jëmukaay, péete moomu day dugal anam bu bees ci nu ñuy tegtalee bès bu nek, ci suñu ay tegtal yu dogdogóo, ñooñu di toppatoo mbiir yooyu. 

   1. Nekkin bi jiitu, bi nga xam ñakkum maanaa a ci gën a lalu (boobu ñu njëkk a tud ca bu ñuy tambali), ñu ngi koy wooye nekkin «cofèel bu tasaaróo». Lépp ñu ngi koy jaarale ci suñu ay yitte yu dund, wànte yooyu dañuy faral di léeni  jaawale ak ay bëgg-bëgg yi ak takkandeer yuy woroo. Fi nag, lëndëm day am ci biir yeene yi ak yengu yi. Da ñuy wéy ci nekkin woowu mel na ay xob yuy naaw, ñu réer ci biiri xeeti anam yu bari. Luy jógee ci tomb boobu, manootuñu jëm kanam ludul ñu jaareko ci ñaari jaaruwaay : dee mba  soppeeku.

 

   2. Yoonu dee bi dafa lay teg ci kanamu bérëb bu lëndëm te jaxasóo. Mag ya jiitu xammoonañuko te ñu ngi ko doon fateleku bès bu Yàlla sakk ci biir suuf, walla ci ay xootaay yi niróok yi Abyssinie. Mu am ñi dem ba ci rèew moomu, ngir «dundaat» ci ginnaawam ci ay bérëb yu leer. Xamal bu baax ni, ci «suuf», dee am na cofèel bu tasaaróo. Xelu nit, xëyna, day lëkkële fireeku dee ak ay soppeeku yu nekka ci nekkin yi ci kanamam, te it xëyna, dafay dajale jëmukaay bu jaxaso boobu ak bi jiitu juddu. Bu fekkee sa jemukaay mu ngi ci yoonu yéeg ba, «dee» mu ngi mengóok dogoo ak fi nga tolluwoon fa weesu. Ci yoonu dee da ñuy egg ci beneen nekkin.

 

   3. Bu ñu ci yàggee, ñu fekk bérëb bi ñuy nëbbu dellu ginnaaw. Foofu lay ñaari yoon yi di tambali :bi jëm ci njëggëlu ak bi ñu jaaroon bi ñuy yeeg, maanaam, yoonu dee. Boo jaree ci bi njek,  dafay fekk sa pas-pas mu ngi waaj a doogoo ak sa dund bi weesu. Booy dellu ci   yoon biy aw ci dee, de ngay daanuwaat ciy xoot-xoot, nga am ay yeg-yeg na kuy wondeelu.

 

   4. Bu loolu weesoo, waxnaala waxu beneen jaaruwaaay bi lay tax a mucc ci cawartem Abisini boobu, te mu dib cawarte soppeeku. Boo tannee boobu yoon, defa di de nga bëgg a fëlle ci sa nekkin bu metti bi, te fekk nga ñakk pas-pasu teqalekóok yenn ci yi nga ciy am te ñu feeñ. Kon nga xam ni yoon woowu dégguwul te ñu xamee ko «yoonu cammon». Ay rab yu bari ñu ngi gennee ci xóotaayu yoon wu dëng woowu. Ñu bëgg jëlee asamaan si jel bu njëkk  te bañ a bàyyi safara yi te, bu ñu koy def, ñu ngi sotti ci àddina bi ci diggante gi ñakk juboo bu dul jeex.

 

   5. Yaakaarnaa ni, ni ngay yeegee ci peyum ñu dee ñi ak ni ngay yàggee sa rëccu, yegga nga xaat ci daluwaay tamm ji. Ñaari as yoon yu ndaw tey wër sa kër : yoonu deñc ak bu gecc. Yoonu deñc bi defa dëng te daladi. Boo ciy jaar, de ngay foog ni de nga cey nekka ba faw,wànte ci degg-degg yaa ngi wàccee ci nu mu gena gaawee. Boo jële yoonu gecc bi, sa yeeg dafay metti, ak ni mu kenn-bañ a-deggóo.

 

   6. Niy tas yaakaar yi di toppalante, man ngaa yegg ci xaaj bi ci topp, ñu koy  tuddee «dëkkum dëng». Moytul ñaari yoon yooyuy feeñ sa kanam : man ngaa jel, benn, yoonum pas-pas bi, bu lay yobbu ci dundaat, walla ñaareel bi, yoonu rëccu, bi lay wàccewaat ci  dellu ginnaaw. Yaa ngi nii janoo ak njaqare te war a tann  ci lu amul xel ñaar, nga fas yeene aw ci rëddi yoonum xam  yu amul mucc yooyu(te nga def ko cib takku), walla nga dellu ci sa dund bu jëkk ak xol bu fees ak ay rëccu. Barina  ñi nga xam ni, ci ñakkum man a weesu tolluwaay boobu, daal di bàyyi bepp man-man bu ñu manoon.

 

   7. Wànte yow, mi yeeg ak takkute, yaa ngi nekk leegi ci kër bi ñu xamee «dundaat». Am nga foofu ñett buntu : benn baa ngi tuddu «Daanu», beneen bi «jeem», bi ci des «yakku».  Daanu bi mu ngi lay yobbu ci saa si ci xoot-xoot yi te bennum aksidaa ci  biti  man na laa bumax ci moom. Jafenala tann buntu boobu. Te yoonu yakku bi mu ngi lay yobbu ci saa si ca lëndëm ya, te defa lay jaaralewaat ci fi awoon mu mel ni ki nekk cib wërngël bu bari ay yengu-yengu fi nga dul bàyyi di fatteleku lepp li nga ñakk te ci biiram nga xeeb te ñakk yemale yenn yëf yi ngay mengolóo. Nga mengolóo doole bi ngay yeege ak bepp «am-am» bi la ci waroon a  dikkal te nga ñakk ko. Wànte bo xoolee yëf yi ci ni mu gën a jegee, di nga fekk ni ñakkoo dara ngir mbir moomu, wànte yaa ngi ko ñakk gnir yeneen  i mbir. Yakku ba a ngi door a walbati dégg yi yi nga xam ni, ci lu feeñ musu ñoo jotee dara ak yeeg ba. Leegi nag ma sanni ab laaj : Lan moy wor xel mi ? Mën na nekk dégg yu dégguwul yu nekk ci mbegte bi jiitu ? Xeyna mu nekk jafe-jafe jëf ji ? Xeyna muy fatteli bu dégguwwul  bi jëm ci ay jengu yu musul am walla yu jógee ci yeneen i mbir ? Leegi nag ma wax la te ma laaj la : Sa kër làkk na bu yàgg. Ndax du loolu mo war al nga fas yeene yeeg, walla ci sa xalaat li nga yeeg moo tax mu làkk ? Mus nga jèem a xool tuuti li daloon yeneen kër yi la wër ?... Amul xel ñaar ni bunt bi ci digg gi nga war a tann.

 

   8. Yègal ci peroæu Jeem bi di yegg ci peeyum ñakk dal. Boo fa yegee, doxontul ci gudaayu yoon wu xat te lëndëm bi ngay xamee ni yoonu «soppeku», ba bi ngay ci benn bérëb bu yaatu te weet (mel ni am peey), bi ñnuy tuddee «peeyum-ubbeeku-bu-doole ji».

 

   9. Ci peey moomu, allum bekkoor bu yaatu  boobu mën na la sonnal, naga noonu tekkaral bu tiitlu bu guddi gu ay biddew yu rey te dul yengu soppi. Foofu, fu tiim sa bopp bi rek, di nga jis, ñu taf ko ci asmaan si, muul muy xecce bu Weer wu Ñuul wi...bennum wer bu doy waar bu ñu jàpp buy jakkarlo tep ak Ñaaj bi. Foofu, war nga xaar ba fajar cib muñ ak ngëm, ndax dara lu bon manula jot ci kaw boo dalee.

 

  10. Nëm na am, ci nekkin bi ni mel, nga bëgga am buntub génn ci saa si. Bu loolu amee, bo moytuwul di jubal fu nekk cib lambaatu, te nga waroon xaar bëccek bi ci teey. War nga fatteleku nag foofu (ci lëndëm boobu), benn yengu dégguwul te dañu koy faral di wooye «ñakk fagaru». Bu fekkee, ci kaw fatte li ma lay wax nii, dem nga bay tambali ci nagk fagaru ay yengu-yengu, na la woor ni  am lëndëm-lëndëm di na la yobbaale, ci biiru ay yoonu yu sew ak ay dëkkawaay, ba nga seey ci ay këruus yu gën a xóot.

 

  11. Ak a naqare xam ni nekkin biir yi di lëkkëlante seen biir ! Boo xamoon ban mooy jubluwaay bu jub bi ci xel mi, di xam ni ci nekkin wi nu melal, képp kuy jëfe ñakk fagaru na gumbë dina tambali yakk ak yakkule ; bu boobaa ay xelaati gecc di na ñu ko ganesi; mu daal di daanu nag ci rëccu ak dee ; fatte lepp li nga musoon a xamme daal di tax aw.

 

  12. Bu dee, ci peey moomu, man nga yegga ba ci bëccëk, Jant bi gën a leer bi lay leeralal  ci yoon bu njekk dégg gi, daal di fenk ci sa kanam i bët. Bu boobaa di nga xam ni pexe am na ci biir lèpp luy dund.

 

  13. Jógee foofu daanu di na jafee, su dul nga bëgg ci sa coobare bopp wàcc j ëm ci ay diiwaan yu l ënd ëm ngir yobbu leer gi ca këruus ya.

 

Bu yeboo ñu bañ a yaatu ci yi waxtaan ndax, bu ci seetlu amul, dañuy naxee daal di jël  li man a am def ko li manul a am. Li ñu wax yéppp ba fi Yàlla na la jariñ. Li ñu faramfacce bu la jariñul, ana loo man a wax ndax dara saxul walla mu déggu ci fu ñakk gëm nekk, gu mel ni kanam ak seetu,  baatum awwu, takkandeeru takkandeer. 
 
 

 

XX - DÉGGU BI CI BIIR 

   1. Bàyyil xel ci sama ay jisjis. Ci ñoom, ay màndargaay janeer walla ay jaar-jaari dundiinu biti rekk noolay feeñu. Moone dey man nga ci jis itam ay tegtal  yu déggu yu jëm ci dundiinu xel..

 

   2. Itam, waróo yaakaar ni ay «bërëp» yi ngay jeggi ci sa yoonu àddina am nañu seeni xeetu  dund bu lëkkëloowul ak dara. Jaawalee bi ni mel barina li mu lëndëmal ay xaxam yu xóot ci naga noonu, be ci sunu aduna tey ji, am na ñuy yaakaar ni asamaan yi, yenne jaanama yi, malaaka yërmànde ak yu mbugal yi, jinne yi, kër yi am annadndoo, dëkk yu sori yi ak leneen ak leneen, am nanu déggu buy tax ñii am gët tey jis fu sori, nennanu léeni jis. Bennum yaakaar boobu(wànte ci bu ñu ko jëlee) dalna ñi gemadi ñi te amuñu Xam-xam, ñiy jëlee màndarga yooyu ni ay janeeri neen walla ay gewent yuy metital ay xel yi jaxasóo.

 

   3. Warnaa baamtuwaat ni ci biir loolu yéppp, war nga xam ni lii ay   nekkinu xel yu déggu la, ak lunu nekka jumtuwaay yu nuy jëfàndikóo dundiinu biti.

 

   4. Jàppal bu baax li nu wax ni te jéem al gëstu dégg bi ci ginnaaw janeer yi, dégg bu nga xam ni yenne saa yi mooy soppelaku xel mi, wànte  yenne saa yi itam yooyu janeer nooy tekki itam yenne déggi yi yu kenn manula xam fi ak tegu ko ci li koy màndargaal.

 

Bi ñu waxee waxi dekki Boróom yi, fi nga xam ni Jàmmbaar yi bari ci ay xeet yi bari bugóon a yëgga ;

Bi ñu waxee waxi ajana yi  nga xam ni Boróom yi ak nit ñi ñu ngi fa doon dund ci biiri alla yi nu soppi ;

Bi ñu waxee waxi taw yi ak ndox yiy walangaan, ñu ngi feeñal benn déggum biir gu rey. Way muccale yi àndi Kàddu gi te yëgg ba ca ñun ci ñaari anam ngir defaraat bii bennóo  bi ñu nammoon loolu te ñu ñakkoonko.  Yëgnanu itam deggum biir bu rey. Terewul ni, bi ñu waxee ci lii yéppp te teg ci bitim xel, ñu def ab njuumte, walla ñu wax waxi fen 

Wànte àddina bii ci biti, bii ñuy jaawalee ak xooliinu  biir, dafa ñuy woo ci ay yoon yu bees. Naga noonu, tey ji, Jàmmbaarum at yi mu ngi yeeg jem ci biddeew ya. Mu ngi naaw, tiim ay gox yi kenn musul xam. Mu ngi naaw jem ci biti adiinaam te it, cib kumpaa, ñu ngi koy sanni ba ci diggu biir ga ak ca diggu leer ba. 
 
 
 
 
 
 

SEETLU BI
 
 

Xew yi 
Jëfe gi 

Xew maa ngi amee  ci bu ko mbooloo mu doy yittewoo.

Ñépp jóg tax aw.

Jottalikat bi ñaan mboolo mi teew ñu toog.

Aji Jëfe ji  ak Jottalikat bi tax aw. 

Aji Jëfe ji : Sama xel jaxasoona. 

Mbooloo mi : Sama xel jaxasoona 

  Aji Jëfe ji : Sama xol yenguna  

Mbooloo mi : Sama xol yenguna 

Aji Jëfe ji : Sama yaram tënkuna 

Mbooloo mi : Sama yaram tënkuna 

Aji Jëfe ji : Ma feexal sama yaram, sama xol ak sama xel

 

Mbooloo mi : Ma feexal sama yaram, sama xol ak sama xel 

Aji Jëfe ji  ak Jottalikat toog ab diir. Bu loolu weesoo, Jottalikat bi jóg, jang benn digle walla lenn ci xalaat yi ci Xooliinu biir  yi mengoo ak xew bi, te ñaan léen ñu baay ci xel. Bu loolu weesoo mu toog.

Ñu toog ab diir, ci mujteel bi, Jëfekat bi, noonu mu tax awee, mu jang ndank ndank kàddu yi, cib teeylu, te ni tekk ginnaaw kàddu bu nekk. 

Aji Jëfe ji : Bàyyindikul bu baax sa yaram te teeyalal sa xel.

Xalaatal benn doñj bu leer tey melax buy wàcc tey toog ndank ci sa xol.

Di nga yëg niy doñj bi  di tambëli soppeeku banneex biy tasaaroo sa biirub dënn.

Yëg-yëgu doñj bi di tasaaroo ci sa xol bey génn ci sa yaram muy ànd ak ay noqi yuy yokku

Di nga am li nga yëg lu bees ci say loxo ak sa yeneeni cër

Di nga yëg ni ay watati ak ay pattaleku yu baax yu lay feeñu.

Bàyyil Doole ji jàll ci nu mu ko neexee. Doole ji di dooleel sa yaram ak sa xel.

Bàyyil  doole ji mu feeñ ci yow.

Jéem al a gis leeram gi ci sa biiru gët te nga bañ a gallankoor ni muy jëfee .

Yëgal doole ji ak na muy leeree ca biir. Bàyyiko muy tasaaroo ca na mu ko neexee.

Ñu wéyee noonu ab diir. Bu weesoo, Jottalikat bi tax aw dend ak aji aji Jëfe ji . 

Jottalikat : Ak Doolee ji duggu  ci nun na ñu bàyyi xel ci soxla yu ñu gën a yittewoo.

Bu boobaa mu ñaan mbooloo mi ñépp ñu jóg ndax ñu mëna sanni ñaan. Ñu wéyee noonu be mu mot ab diir. 

Aji Jëfe ji : Jàmm, Doole ak Mbëg ! 

Mbooloo mi : Ak yow it, Jàmm, Doole ak Mbëg !

 
Camp gi
 

Camp gi a ngi amee  ci bu ko mbooloo mu doy yittewoo.

Ñépp jóg tax aw.

Jottalikat bi ñaan mboolo mi teew ñu toog.

Aji Jëfe ji  ak Jottalikat bi tax aw. 

Aji Jëfe ji : Sama xel jaxasoona. 

Mbooloo mi : Sama xel jaxasoona 

  Aji Jëfe ji : Sama xol yenguna  

Mbooloo mi : Sama xol yenguna 

Aji Jëfe ji : Sama yaram tënkuna 

Mbooloo mi : Sama yaram tënkuna 

Aji Jëfe ji : Ma feexal sama yaram, sama xol ak sama xel

 

Mbooloo mi : Ma feexal sama yaram, sama xol ak sama xel 

Aji Jëfe ji  ak Jottalikat toog ab diir.

Aji Jëfe ji jóg tax aw. 

Aji Jëfe ji : Boo bëgee jot ci Doole ji, ci bi ngay door camp gi di gna tambali am ay yëg-yëg yu bees . Di nga yëg ni ay watati yuy toppalante ak ay pattaleku yu baax yu lay feeñu.

Su booba Bàyyil Doole ji mu jàll ci nu mu ko neexee.

Yëgal doole ji ak na muy leeree ca biir.

Bàyyiko muy Jàll ci ni mu ko neexee. 

Ñu toog ab diir di xalaat,  Jëfekat bi ak Jottalikat bi jóg tax aw. 

Jottalikat bi : Ñu buga jot ci Doole ji mun nañu jóg tax aw
Jottalikat bi  ñaan mbooloo mi ci ni mu tolloo ñu wéyee noonu tax aw ci wetu seeni toogu walla ñu wër aji Jëfe ji. Ñu nekkee noonu ab diir, aji Jëfe ji tambali Camp gi. Jottalikat bi yombalal mbooloo mi  dem bi ak dikk bi bu ñu ko aajowoo , walla mu ngunngee ñeññ ci ñoom ba ci fu ñuy toog. Bu Camp gi weesoo, ñu toog diir buy tax a ñu mokkal jëf ja .
 

Jottalikat bi : Ak Doole jooju ñu jot, ñu bàyyi sunu xel ci nii sunuy soxla yi ñu gën a yitteel  di amee 

Mu ñaan mboolo mi ñepp ñu jóg gnir def ñaan gi. Ñu wéyee noonu ab diir. 

Aji Jëfe ji : Jàmm, Doole ak Mbëg  

Mbooloo mi : Ak yow it, Jàmm, Doole ak Mbëg !

 
Banneex
 

Ndajem Banneex  maa ngi amee  ci bu ko mbooloo mu doy yittewoo.

Ñépp ñu ko teewee toog.

Aji Jëfe ji  ak Jottalikat bi tax aw. 

Jottalikat bi : Ñu ngi dajaloo fi ngir fattateku suñuy soppee. Ñenne ci ñoom a ngi ci ay jafe-jafe ci seen i dund yi demee ni bëgg-bëgg, walla jokkoo walla wérgu yaram. Ñu jaglel léen suñu xalaat ak suñu ñaan yu ñu gën a fonk. 

Aji Jëfe ji : Woornañu ni sunu ñaanum Banneex dinañu si jot. Ñu ngi xalaat sunuy soppee yi ñu ngën a bëgga ; ñu ngi yëg teewaayu sunuy soppee yi ñu ngën a bëgga  te ñu ngi yëg suñu laalante ak sunuy soppee yi ñu ngën a bëgga.
Jottalikat bi : Ñu jel tuuti ci sunu jot jagleel ko  xalaat ci seeni jafe-jafe yu ñuy jankonteel
 

Ñu bàyyil mbooloo mi tuuti simili ndax ñu muna xalaat

 

Aji Jëfe ji : Leegi nag bëggananu léen yëggee sunu yéene yu gën a  rafet. Benn duusup péex ak banneex warna yëgg ci ñoom
Jottalikat bi : Ñu jel ab diir ngir leeral cim xel yëg-yëgu banneex bu ñuy ñaanal sunuy nit yu ñu gën a soppë
 

Ñu bàyyil mbooloo mi teew tuuti simili ndax ñu muna delloosi seen  i xel 

Aji Jëfe ji : Ñu ngi jéexalee xew mi ci jox ñi ko yitewoo sañ-sañu yëg teewaayu seen i soppe yooyu nga xam ni , naam nekkuñu fi ci aduna bi, ci sunu jawo ji, wànte terewuléen a jokkoo ak ñun, jaaraleko ci yëg-yëgu mbëggel, jámm ak mbegte bu sori. 

Ñu wéyee noonu ba mu mot ab diir 

Aji Jëfe ji : Lii defaloonnanu ko ñeneen mu baax ci ñoom, ñu am banneex ñun ci sunuy bopp te mu nekkal ñu yoonu ubbute ci sunuy dunnd. Ñu ngi nuyu képp kuy feey ci bii waamey banneex, waame wuy doolelóo ay ñaan yuy jógee ci ñii fi teew  
 

 

Kaaraange
 

Xewxew bu ñu mëna def  ci bu ñu nekkee ñun doææë walla cib mbooloo

Ñepp jóg tax awwu

Aji Jëfe ji  ak Jottalikat bi janoo ak xale yi, ñoom it mbooloo mi wërléen
Jottalikat bi : Xew bi ñu ngi si sakku inndi sunu njaboot yi ci sunu mbooloo mi. Xalèl defa musa nekka luy war al ay xew yu mel na ngentée, tudd ak yeneen. Ci xew yooyu la ñu xammee ay soppeeku nekkin, ay soppeeku dunndiinu nit.
Dafa musa am te day wéy di am yenne xew yuy manndargaal juddu, fi muy amee, ak yeneen. Wànte ni ñuy gunngee ci baatin yii xew amul lenn li mu jotee ak seddaayu bind yi koy manndargaal. Mu ngi lëkkalook mbëgte yuy waajur yi ak mbooloo mi di am bu ñuy wonee xale yooyu ci mbooloo.
Xew la buy soppi nekkinu xale yi. Da ñuy soppeeku way bokk ci ñuy meggal ni mbooloo mi léen di wàllusi saa wu ñu jaqee.

Ci xew bii, da ñuy muslul xale yi, mbooloo mi soog a léen teeru si na xaley yuy door a juddu. 

Bu ñu toogee ba mu mot ab diir, aji Jëfe ji jublu ci ñii nuy wonee

 

Aji Jëfe ji : Ñu ngi sakkul xale yii kaaraange
Jottalikat bi : Ñu ngi léeni teeru si ak mbëgte te ñu ngi wakkirlu ci di léen anndil karaange
 

Aji Jëfe ji : Ñu ngi léen ñaanal leegi, ñaan yi nu gën a fonka....

Jàmm, Doole, Mbëg ngir ñépp. 

Aji Jëfe ji   daal di teg loxóom ci kaw boppu kenn ku ci nekka ci xaleyi te fóon léen ci jë.

 
Céet
 

Ñépp jóg tax aw

Ñaar walla ñu bari ñuy sey

Aji  ji  ak Jottalikat bi ñu ngi jakkarlóo 

Jottalikat bi : Bu yàgg ba ba leegi céet dafa mus a nekk xew yuy soppi dundiinu nit.

Buy nit di jeexal walla muy tambali benn xaaj ci dundam, dafay faral di koy meggalee benn xew bu koy raññee. Sunu dund ci ab teel walla ci am mbooloo da ñu koy boolee ak jëfu cosaan yu ñépp ànd. Na ñuy nuyoo suba wuute ak na ñuy nuyoo ngoon. Nu jox loxo ku nu xam, nu meggal ab juddu, njeexatelu njàng walla bu nu daloo ab liggey bu bees. Nanuy tangalee sunuy yaram dafay ànd ak jëfin yu cosaan, naga noonu meggalum diine, am parti politig, walla am nekkin, xew yooyulee dañu nuy teg ci ay nekkin yuy wutee ci kaw nanu léen di tëralee.

Sey nekkana soppeeku bu mag ci nit  ci bépp xeet ci biir aduna bi te dafa laaj ay yoonal. Mu ngi tekki ni sey dafay teg ñaar yooyuy sey ci beneen nekkin ci kanam mbooloo moomu ak reew moomu. Wànte su ñaar ñiy bugante takkee seen sey ni ngi koy def ci kaw xalaat dund gu bees, ci xalaat bu xóot, waaye mukk ci kaw foohantu ak jisléen ma.

Naga noonu, xew soppi nekkin boobu day ànd ak pas-pasu tambali dund gu bees, su manèe am, ak ki nga tànn. Day am banneexu  nangóo ci ki nga tannë li mu am te mu gën koo fonk, te jox ko li ni mel. Day am pas-pasu yobbu lëngoo boobu ci li mu gën a sorèe, tey ànd ak njaboot mi nu jur walla nu yarléen.

Bu ñu gisee noonu sey, dinañu may yoonal sey moomee gëddaam, wànte ci wàllu xalaat ak yëg-yëg, mënnanu wax ni ñaar ñiy sey rékk a man a jox xew moomu doyaayam.

Bu nu ko tekkee neneen, xew moomu day boolee ñaari nit ci yoonu tambali dund gu bees, te ci biir xew booba la ñuy gën a yëg xóotaayu ànd boobu léen lëkkalee ci nanu koy yëgee ci nu mu gën a xóotee.

Ñun takkunu léen, ñoom seen bopp ñooy takkante ci kanamu mbooloo mi. 

Aji Jëfe ji : Ngir xew boobu nekka sa xew te mu déggu ci yow dañu lay laaj :

(naga noonu ñu janoo ak kenn ci ñay bëgga sey) Lan moy sey ci yow ?
Ko Góor ki / ku Jigèen ki : Ki ñu ko laaj daal di tontu ci baatu kaw.
 

Aji Jëfe ji : (naga noonu mu laaj ki ci des) Lan moy sey ci yow ?
Ko Góor ki / ku Jigèen ki : Ki ñu ko laaj daal di tontu ci baatu kaw.
 

Aji Jëfe ji : koon nag, sey bi dina mengóok bëgg-bëgg yu ñu ci seentu ak yeene boroom yu gën a xoot. (Mu daal di léen a nuyu ci nu mu gën a rafetee).  

 

Wàllu
 

Lii xew la bi ñuy feeñal mbëggel lu bare, xew biy laaj ci ku koy def mu jox ko aqam ba mu mat sëkk.

Xew bi man nan ko feddali ci kaw ki ko yitewoo laaj ko , walla ñi koy toppotoo.

Aji Jëfe ji a ngi weet ak kiy sukraat.

Ak fi am walla ñakk xel kiy sukraat tollo, aji Jëfe ji daal di koy jegee te di wax ak moom ci baat bu nooy, set te teey.   

Aji Jëfe ji : Li ngay fàttaliku ci sa dund mooy attee sa ay jëf. Man nga ci diir bu gatt, fattëleku ci lu rey lu gënoon a baax ci yow. Fattëlekul book, wànte bu ci boolee ay tëb-ak-dal te sellalal sa xel. Fattëlekul ndank te dalalal sa xel. 

Ñu ne tekk ba mu mat ab diir, ñu daal di baamtu ci baat ak waxiin yu ni mel.
Daqal leegi nag tiitaange ak njeexum xel
Daqal leegi nag bëgg daw lakku ci gox yu lënndëm
Daqal leegi nag xër ci ay xalaat

Leegi nag yëgal ci sa biir ni ngay moomee sa bopp, bul yëg dara ci xalaatu nekkin.

Leegi nag fasal  a yeene yèeg.

Leer bu sellë mu ngi tasaaroo ci kaw tund yi gën a kawee te ay ndox yu bari kulóor. a ngi baawaan ci ay woy yu kenn manul raññee jem ci àllu ñax ak ay tund.

Bul ragal dalub leer biy wéy di la soreel diggóom.

Wonnë  ko na kuy  wonnë ndox walla ngelaw, ndax wóorna ni dund baa ngi ci biiram

Boo demee ba dëkk bu nëbbu bi feeñu la ci biir ay tund yuy toppalante war nga xam bunt bu nu koy duggee. Wànte loolu, yaa ngi koy xam waxtu wóo xamee ni sa dund a ngi soppeeku.

Ay sakket yu ngànde a ko wër yu ñu màndaargalee ay jëmm, jëmm yooyu ñu bindee léen kuloor, dañu léen di yëg. Ci biir dëkk boobu lañuy deñc ay jëf yu weesu ak yi ñuy seentu. 

Ñu noppi ba mu mot ab diir, ñu baamtuwaat ci baat yooyu ak ci waxin woowu.

Jubalenañla

Sellalnañula

Waajalal duggu ci Dëkkub Leer bi gën a rafet, ci dëkk boobu bu bët musul tegu, bi woyam musul duggu ci noppu doomu Aadama.....

Ñewël, waajalal duggu ci leer bi gën a rafet ci leer yi....

 
Dee
 

Aji Jëfe ji : Dund jeex na ci bii yaram. Warna ñu jéem ndax ñu mën a tekkalee ci sunum xel taqàndeeru  yaram ak taqàndeeru nit kooku ñuy fàttaliku ni leegi.

Bii yaram du ñu déglu, bii yaram wuutena ak boobu ñuy fattaleku.

Yow mi yegul teewaayu beneen dund bu tekkalekóok yaram, xamal ni dee, ak ni mu mënee tekkaaral yaram, du teree yengu-yengu yu ñu jot a def ñu ngi wéy te seen i  mëneen dóotuñu tax aw. Jëf yooyu toppalante bay soppaleku dund, dee manóotul léen a dàqal..

Aka xóot, xalaat boobu ñuy jëmee ci boobu dégg, ak lañu ñàkk a man a xammee bépp soppeeku buy jógee cib jëf jëm ca beneen ba !  

Te yow mi yëg teewaay beneen dund bu jaxasewul ak yaram, jàppal ni dee deful lenn ludul tekkaaral yaram wi, te xel, ci kaw ndamoo, defa delluwaat moom boppam, naga noonu yoon wiy jëmale ci Leer bi a ngi ubbéeku... 

Ak fi sunu ngëm man a tollu, bunu jooy yaram yi. Nanu dellu xalaat fu sunu ngëm googu soqeekóo, bu boobaa, benn mbegte bu nooy te dal dina tasaaroo ci sunu yaram....

Mbegte ci biir xol, leer ci biir xel. !

 

Xammee
 

Xammee am xew la buy dugal nit ci mbooloo. Duggu buy jaar ci xam-xam yuy weesalante, ay jemukaay, nekkin ak jëf  yu ñuy weccoo.

Ñu ngi koy def ci bi ko mbooloo yittewoo, ginnaaw am Ñaan.

Ñi koy teewee warnanuléen seddalee mbind mi, lu jiitu ñuy tambali xew mi. 

Aji Jëfe ji ak Jottalikat bi ñu ngi tax aw. 

Jottalikat bi : Xew bi ñu ngi koy defe ci sakkuteef ay nit yu bëgg a duggu ci sunu mbooloo mi. Fii nag, da ñuy sakku kenn ku ne wone ci sa bëgg-bëgg ginnaaw bi ko ni mbooloo mi yèpp defe, ngir ñu man a liggéy ci nanuy defaree sunum dund ak dund sunuy jegeñaale. 

Jottalikat bi ñaan ñi bëgg a seedelu ñu jóg tax aw. 

Aji Jëfe ji : Naqar ak tiis yu ñuy yëg, ñun doomu Aadama yi, dina dàq bu xam-xam bu baax bi gënee jëm kanam te mu bañ a nekka xam-xam buñuy jafandikóo  ci waayu-boppam ak noot sa moroom.

Xam-xam bu baax day jëmee ci atee bu jub

Xam-xam bu baax day jëmee ci jubóo

Xam-xam bu baax day jëmee ci lu ñu gën a fonk ci xóotaayu xel. 

Jottalikat bi ak ñepp ñuy seedee daal di booloo jàngando :

Ñu ngi jàpp ne doomu Aadama mooy lu gën a kawe ci lu ñu gën a fonk, moo féete kaw xaalis, Reew, diine, xeeti ak tërëlini mbooloo.

Ñu dooleel  sañ-sañu  xalaat.

Ñu yombal tollale wareef yi ak yemale na ñepp di eggee ci ñefukaay yi

Ñu nangu bariwaay xèet yi ak seen i wute ci jëf ak caada

Ñu bañ bépp gënëlaate.

Ñu yemale fayantóok bépp metetu buy soqekoo ci njaayum doole walla xeet, diine, ngoora, xel ak nekkin. 

Aji Jëfe ji : Ca beneen fanna, noonu ñuy bañee nit di genelantéek moróom ma ci am walla ñàkk a am diine, noonu la ñuy tax awóo sunu wareef ndax ñu nangul ñu sunu ngëm ak sunu yaakaar ci dund ba faw ak li ñuy wattu. 

Sunu ngëm gi du ngëmum bidaa, du ngëmum ñàkk man a jeggël, du ngëmum li ñu mënta gëstu, du ngëmum metetu diine ; ngëm la buy yeewoo ci nelawam wu gën a xóot ngir dundal doomu Aadama ci lu gën a kawee ci li muy sakku.

Jottalikat bi ak ñepp ñuy seedee daal di booloo jàngandóo :

Danoo bëgga sunuy dund am maanaa, moo tax ñu lëkkële li ñuy xalaat, li ñuy yëg ak li ñuy def.

Danoo  bëgga weesu taæxamlu tey nangu sunuy tële.

Nu xëcoo jeggale, jubale ak gëmale

Nu taamul sunu bopp di gën a Jëfe bès bu nee sartu woowu nuy fatteli ni nañu teyee ñeneen ñi ni nu bëgèe ñu teyèeñu. 

Aji Jëfe ji : Nu ngi tambali dund gu bees.

Di nañu wër ci suñu biir ay màndarga ci li ñu wattu te di nañu jottalitu suñu kàddu yi ñeneen. 

Jottalikat bi ak ñepp ñuy seedee daal di booloo jàngandóo :

Tey, ñu ngi tambali beesalaat suñu dund. Nu doore ci sakku Jàmmum xel ak kattan bi nuy jox mbeg ak ngëm. Bu loolu weesoo, ñu teg ci jubal ci sunu way jegee ñi ngir bokk ak ñoom lépp lu ñu yëg ci lu megg te baax. 

Aji Jëfe ji : Ngir ñépp : Jàmm, Kattan ak Mbeg. 

Jottalikat bi ak ñépp ñi teew :

Ngir yow it, Jàmm, Kattan ak Mbeg. 

 
Yoon wi
 

Boo yaakaaree sa dund mu ngi jeex ci boo deehe, li ngay xalaat, ngay yëg ak jëf amul  solo

Lépp a ngi mujjee ci ñakk lëkkëlóok ci fireeku.

Boo yaakaaree ni sa dee jeexalul  sab dund, lépp li ngay xalaat dafa war a mengóok li ngay yëg, ak li ngay jëf. Lépp a ngi war a  wéyee ak jokkolante ak bennóo.

Boo dul am benn yëg-yëg ci metetu ak tiisu ñeneen ñi, bépp ndimbal bi ngay laaj du am benn wéeruwaay.

Boo amee yëg-yëg ci metetu ak tiisu  ñeneen ñi, war nga def lépp ba li ngay xalaat lëkkëlóok li ngay yëg ak li ngay jëf ngir xettali ñeneen ñi. 

Jàngal di jàppee ñeneen ñi ni nga bëgee nu jàppeela

Jàngal di weesu naqar ak tiis ci sa biir, ci sa jegeñaale ak ci bépp  mbooloo mu doomu Aadama.

Jàngal di xeex ak mbon ak coxorte yi nekka ci sa biir ak sa biti.

Jàngal di xammee liy màndargaal li nuy wattu ci sa biir ak sa biti. 

Bul bàyyi sa dund muy wéy te laajuloo sa bopp : « Man maay kan ? »

Bul bàyyi sa dund muy wéy te laajuloo sa bopp : « Fan laa jëm ? »

Bul bàyyi benn fan mu wéy te tontuwoo sa bopp yow yaay kan.

Bul bàyyi benn fan mu wéy te tontuwoo sa bopp fi nga jëm

Bul bàyyi am mbagte mu rey mu wéy te jaajefoo ci sa biir xol.

Bul bàyyi am tiis mu rey mu wéy te laajóo mbegte moomu nga deñc ci sa biiru xol..

Bul xalaat ni de nga weet ci sa dëkk bu ndaw, sa dëkku teeru, ci kaw suuf ak ci yii àddina yu dul jeex.

Bul xalaat ni de ngaa teæku ci bii waxtu ak ci bii bérëb.

Bul xalaat ni so deehee di nga wéy di weet ba faw. 
 
